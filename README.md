# JS-Web-September-2023

JavaScript е уникален с това, че позволява прилагането на един програмен език и едни и същи инструменти за back-end и front-end елементите на дадено приложение. В модула "JS Web" курсистите ще се запознаят с разработката на сървърни приложения с Node.js и Express.js, както и с някои от най-популярните технологии в днешно време за изграждане на потребителски интерфейс. В модула ще се обърне и внимание на архитектурата и структурирането на Single Page Applications и извличането на данни от REST услуга чрез заявки. По време на обучението курсистите ще разберат как да създадат сървър с Node.js, ще се научат на сървър-клиент архитектурата и как да правят лесни и бързи data-driven web приложения с Node.js, Express.js и MongoDB, използвайки съвременни похвати и инструменти. Изучават се изгледи и шаблони за визуализация на данни (templates), модели, компоненти, свързване на данни (data binding), работа с много изгледи, рутиране (routing), извличане на данни от REST услуга и много други. Модулът набляга на много практически упражнения, чрез които ще въвлече курсистите в реални проекти за изработка на уеб страници, имплементация на фрагменти от сайтове и създаване на цялостни модерни уеб сайтове с добра визия, съвременна структура и мобилна поддръжка.


Умения, които ще придобиеш:

-Използване Web Server

-Работа по HTTP протокола

-Сървърни приложения с Node.JS

-Работа с нерелационни бази данни

-Създаване на приложения с Express и Handlebars

-Създаване на MVC архитектура

-Работа с отдалечени REST услуги

-Работа с шаблони и рутиране

-Компонентно-базирани приложения

-Какво е Single Page Applicaion

-Основни познания по React и JSX

-Клиентски приложения с React



Преподавател: Ивайло Папазов


